<section data-state="dharma">
    <h2>Adityahridayam Stotram</h2>
    <a href="" onclick="Javascript:loadSubtitle('notes/dharma/adityahridayam/adityahridayam.vtt', 0.3)">play</a>
</section>
<section data-markdown>
    ## ततो युद्धपरिश्रान्तं समरे चिन्तया स्थितम् ।
    tato yuddhapariśrāntaṁ samarē cintayā sthitam
    ## रावणं चाग्रतो दृष्ट्वा युद्धाय समुपस्थितम् ॥
    rāvaṇaṁ cāgrato dr̥ṣṭvā yuddhāya samupasthitam
</section>
<section data-markdown>
    ## दैवतैश्च समागम्य द्रष्टुमभ्यागतो रणम् ।
    daivataiśca samāgamya draṣṭumabhyāgato raṇam
    ## उपागम्याब्रवीद्राममगस्त्यो भगवानृषिः॥
    upāgamyābravīdrāmamagastyo bhagavānr̥ṣiḥ
</section>
<section data-markdown>
    ## राम राम महाबाहो शृणु गुह्यं सनातनम् ।
    rāma rāma mahābāho śr̥ṇu guhyaṁ sanātanam .
    ## येन सर्वानरीन्वत्स समरे विजयिष्यसि ॥
    yēna sarvānarīnvatsa samarē vijayiṣyasi ..
</section>
<section data-markdown>
    ## आदित्यहृदयं पुण्यं सर्वशत्रुविनाशनम् ।
    ādityahr̥dayaṁ puṇyaṁ sarvaśatruvināśanam
    ## जयावहं जपेन्नित्यमक्षयं परमं शिवम् ॥
    jayāvahaṁ japēnnityamakṣayaṁ paramaṁ śivam
</section>
<section data-markdown>
    ## सर्वमङ्गलमाङ्गल्यं सर्वपापप्रणाशनम् ।
    sarvamaṅgalamāṅgalyaṁ sarvapāpapraṇāśanam
    ## चिन्ताशोकप्रशमनं आयुर्वर्धनमुत्तमम् ॥
    cintāśokapraśamanaṁ āyurvardhanamuttamam
</section>
<section data-markdown>
    ## रश्मिमन्तं समुद्यन्तं देवासुरनमस्कृतम् ।
    raśmimantaṁ samudyantaṁ dēvāsuranamaskr̥tam
    ## पूजयस्व विवस्वन्तं भास्करं भुवनेश्वरम् ॥
    pūjayasva vivasvantaṁ bhāskaraṁ bhuvanēśvaram
</section>
<section data-markdown>
    ## सर्वदेवात्मको ह्येष तेजस्वी रश्मिभावनः ।
    sarvadēvātmako hyēṣa tējasvī raśmibhāvanaḥ
    ## एष देवासुरगणाँल्लोकान् पाति गभस्तिभिः ॥
    ēṣa dēvāsuragaṇām̐llokān pāti gabhastibhiḥ
</section>
<section data-markdown>
    ## एष ब्रह्मा च विष्णुश्च शिवः स्कन्दः प्रजापतिः ।
    ēṣa brahmā ca viṣṇuśca śivaḥ skandaḥ prajāpatiḥ
    ## महेन्द्रो धनदः कालो यमः सोमो ह्यपां पतिः ॥
    mahēndro dhanadaḥ kālo yamaḥ somo hyapāṁ patiḥ
</section>
<section data-markdown>
    ## पितरो वसवः साध्या ह्यश्विनौ मरुतो मनुः ।
    pitaro vasavaḥ sādhyā hyaśvinau maruto manuḥ
    ## वायुर्वह्निः प्रजाप्राण ऋतुकर्ता प्रभाकरः ॥
    vāyurvahniḥ prajāprāṇa r̥tukartā prabhākaraḥ
</section>
<section data-markdown>
    ## आदित्यः सविता सूर्यः खगः पूषा गभस्तिमान् ।
    ādityaḥ savitā sūryaḥ khagaḥ pūṣā gabhastimān
    ## सुवर्णसदृशो भानुर्हिरण्यरेता दिवाकरः ॥
    suvarṇasadr̥śo bhānurhiraṇyarētā divākaraḥ
</section>
<section data-markdown>
    ## हरिदश्वः सहस्रार्चिः सप्तसप्तिर्मरीचिमान् ।
    haridaśvaḥ sahasrārciḥ saptasaptirmarīcimān
    ## तिमिरोन्मथनः शम्भुस्त्वष्टा मार्ताण्ड अंशुमान् ॥
    timironmathanaḥ śambhustvaṣṭā mārtāṇḍa aṁśumān
</section>
<section data-markdown>
    ## हिरण्यगर्भः शिशिरस्तपनो भास्करो रविः ।
    hiraṇyagarbhaḥ śiśirastapano bhāskaro raviḥ
    ## अग्निगर्भोऽदितेः पुत्रः शङ्खः शिशिरनाशनः ॥
    agnigarbho’ditēḥ putraḥ śaṅkhaḥ śiśiranāśanaḥ
</section>
<section data-markdown>
    ## व्योमनाथस्तमोभेदी ऋग्यजुःसामपारगः ।
    vyomanāthastamobhēdī r̥gyajuḥsāmapāragaḥ
    ## घनवृष्टिरपां मित्रो विन्ध्यवीथी प्लवङ्गमः ॥
    ghanavr̥ṣṭirapāṁ mitro vindhyavīthī plavaṅgamaḥ
</section>
<section data-markdown>
    ## आतपी मण्डली मृत्युः पिङ्गलः सर्वतापनः ।
    ātapī maṇḍalī mr̥tyuḥ piṅgalaḥ sarvatāpanaḥ
    ## कविर्विश्वो महातेजाः रक्तः सर्वभवोद्भवः ॥
    kavirviśvo mahātējāḥ raktaḥ sarvabhavodbhavaḥ
</section>
<section data-markdown>
    ## नक्षत्रग्रहताराणामधिपो विश्वभावनः ।
    nakṣatragrahatārāṇāmadhipo viśvabhāvanaḥ
    ## तेजसामपि तेजस्वी द्वादशात्मन्नमोऽस्तु ते ॥
    tējasāmapi tējasvī dvādaśātmannamo’stu tē
</section>
<section data-markdown>
    ## नमः पूर्वाय गिरये पश्चिमायाद्रये नमः ।
    namaḥ pūrvāya girayē paścimāyādrayē namaḥ
    ## ज्योतिर्गणानां पतये दिनाधिपतये नमः ॥
    jyotirgaṇānāṁ patayē dinādhipatayē namaḥ
</section>
<section data-markdown>
    ## जयाय जयभद्राय हर्यश्वाय नमो नमः ।
    jayāya jayabhadrāya haryaśvāya namo namaḥ
    ## नमो नमः सहस्रांशो आदित्याय नमो नमः ॥
    namo namaḥ sahasrāṁśo ādityāya namo namaḥ
</section>
<section data-markdown>
    ## नम उग्राय वीराय सारङ्गाय नमो नमः ।
    nama ugrāya vīrāya sāraṅgāya namo namaḥ
    ## नमः पद्मप्रबोधाय मार्ताण्डाय नमो नमः ॥
    namaḥ padmaprabodhāya mārtāṇḍāya namo namaḥ
</section>
<section data-markdown>
    ## ब्रह्मेशानाच्युतेशाय सूर्यायादित्यवर्चसे ।
    brahmēśānācyutēśāya sūryāyādityavarcasē
    ## भास्वते सर्वभक्षाय रौद्राय वपुषे नमः ॥
    bhāsvatē sarvabhakṣāya raudrāya vapuṣē namaḥ
</section>
<section data-markdown>
    ## तमोघ्नाय हिमघ्नाय शत्रुघ्नायामितात्मने ।
    tamoghnāya himaghnāya śatrughnāyāmitātmanē
    ## कृतघ्नघ्नाय देवाय ज्योतिषां पतये नमः ॥
    kr̥taghnaghnāya dēvāya jyotiṣāṁ patayē namaḥ
</section>
<section data-markdown>
    ## तप्तचामीकराभाय वह्नये विश्वकर्मणे ।
    taptacāmīkarābhāya vahnayē viśvakarmaṇē
    ## नमस्तमोऽभिनिघ्नाय रुचये लोकसाक्षिणे ॥
    namastamo’bhinighnāya rucayē lokasākṣiṇē
</section>
<section data-markdown>
    ## नाशयत्येष वै भूतं तदेव सृजति प्रभुः ।
    nāśayatyēṣa vai bhūtaṁ tadēva sr̥jati prabhuḥ
    ## पायत्येष तपत्येष वर्षत्येष गभस्तिभिः ॥
    pāyatyēṣa tapatyēṣa varṣatyēṣa gabhastibhiḥ
</section>
<section data-markdown>
    ## एष सुप्तेषु जागर्ति भूतेषु परिनिष्ठितः ।
    ēṣa suptēṣu jāgarti bhūtēṣu pariniṣṭhitaḥ
    ## एष एवाग्निहोत्रं च फलं चैवाग्निहोत्रिणाम् ॥
    ēṣa ēvāgnihotraṁ ca phalaṁ caivāgnihotriṇām
</section>
<section data-markdown>
    ## वेदाश्च क्रतवश्चैव क्रतूनां फलमेव च ।
    vēdāśca kratavaścaiva kratūnāṁ phalamēva ca
    ## यानि कृत्यानि लोकेषु सर्व एष रविः प्रभुः ॥
    yāni kr̥tyāni lokēṣu sarva ēṣa raviḥ prabhuḥ
</section>
<section data-markdown>
    ## एनमापत्सु कृच्छ्रेषु कान्तारेषु भयेषु च ।
    ēnamāpatsu kr̥cchrēṣu kāntārēṣu bhayēṣu ca
    ## कीर्तयन् पुरुषः कश्चिन्नावसीदति राघव ॥
    kīrtayan puruṣaḥ kaścinnāvasīdati rāghava
</section>
<section data-markdown>
    ## पूजयस्वैनमेकाग्रो देवदेवं जगत् पतिम् ।
    pūjayasvainamēkāgro dēvadēvaṁ jagatpatim
    ## एतत् त्रिगुणितं जप्त्वा युद्धेषु विजयिष्यसि ॥
    ētat triguṇitaṁ japtvā yuddhēṣu vijayiṣyasi
</section>
<section data-markdown>
    ## अस्मिन्क्षणे महाबाहो रावणं त्वं वधिष्यसि ।
    asminkṣaṇē mahābāho rāvaṇaṁ tvaṁ vadhiṣyasi
    ## एवमुक्त्वा तदाऽगस्त्यो जगाम च यथागतम् ॥
    ēvamuktvā tadā’gastyo jagāma ca yathāgatam
</section>
<section data-markdown>
    ## एतच्छ्रुत्वा महातेजा नष्टशोकोऽभवत्तदा ।
    ētacchrutvā mahātējā naṣṭaśoko’bhavattadā
    ## धारयामास सुप्रीतो राघवः प्रयतात्मवान् ॥
    dhārayāmāsa suprīto rāghavaḥ prayatātmavān
</section>
<section data-markdown>
    ## आदित्यं प्रेक्ष्य जप्त्वा तु परं हर्षमवाप्तवान् ।
    ādityaṁ prēkṣya japtvā tu paraṁ harṣamavāptavān
    ## त्रिराचम्य शुचिर्भूत्वा धनुरादाय वीर्यवान् ॥
    trirācamya śucirbhūtvā dhanurādāya vīryavān
</section>
<section data-markdown>
    ## रावणं प्रेक्ष्य हृष्टात्मा युद्धाय समुपागमत् ।
    rāvaṇaṁ prēkṣya hr̥ṣṭātmā yuddhāya samupāgamat
    ## सर्व यत्नेन महता वधे तस्य धृतोऽभवत् ॥
    sarva yatnēna mahatā vadhē tasya dhr̥to’bhavat
</section>
<section data-markdown>
    ## अथ रविरवदन्निरीक्ष्य रामं
    ## मुदितमनाः परमं प्रहृष्यमाणः ।
    atha raviravadannirīkṣya rāmaṁ
    muditamanāḥ paramaṁ prahr̥ṣyamāṇaḥ
    ## निशिचरपतिसङ्क्षयं विदित्वा
    ## सुरगणमध्यगतो वचस्त्वरेति ॥
    niśicarapatisaṅkṣayaṁ viditvā
    suragaṇamadhyagato vacastvarēti
</section>
